643

legendas fidelibus tradit, quae cum corpore simul et
anima assumptam disertissimis verbis affirmant, de ejus
auctoritate et suffragio neutiquam dubitandum esse vi·
deturf‘

Exinde plano constat hoc privilegium, quod in systemate
Mariano conspicua pars est, quodque tantopere cum aliis
doctrinis revelatis cohaeret, Apostolos ipsumque Joannem
latere non potuisse, proindeque ex Apostolica traditione
Ecclesiae innotuisse.

Ex his aliisque gravibus momentis, quae ab antiquis
sexcentisque rerum ecclesiasticarum scriptoribus passim
afferuntur, hanc piam vetustamque sententiam omni fir·
mitate muniri atque de fide definibilem esse novimus.

Quapropter, Beatissime Pater, qui a paucis abhinc annis,
tuum infallibile oraculum, longo jam populorum desiderio
expectatum effusaque gentium deprecatione expetitum,
maximo· episcoporum et christifidelium plausu exceptum,
Dogmaticam nempe definitionem de Immaculato primo
Deiparae Conceptu emisisti; a te Nos et christianae
plebes sollicitudini nostrae commissae quam vehementer
expostulamus, ut Ecclesia, omnia Deiparae ornamenta
et triumphos in unum congerens, illam anima simulet
corpore coelorum sedibus fuisse receptam definiat.

Neque enim hoc gloriosum facinus immerito postula·
tur, quippe sicut virgineo pede antiqui serpentis caput
Beata Virgo contrivit, ita solemni hac nova gloriae suae
manifestatione Christi Filii sui suosque hostes in hac
piaculari aetate grassantes invicte conteret. si Illa qui-
dem ad nos misericordes oculos convertat, immanes, qui
debacchantur errores, rationalismum praesertim ot ma·
terialismnm, ceu tumentes aequoris fluctus confringendos
vitiaque nefanda, quae veluti Noiimi aevo terram undique
polluunt, exulatura fore confidimus. Quin immo ipsis
catholicae fidei adversariis, praelucente maris stella, ad
Petri navigium festinanter remeantibus, unum erit ovile

et unus pastor. 4¹⁸

 

