263

eatenus, ut possit alteri dare in perpetuam vitae socie-
tatem et fidem mutuo servandam, sicut alter peccet
contra justitiam fidem frangendo aut vitae societatem.
Servat sibi jus in copulam, sicut possit potestatem sui
corporis alteri tradere non ad generationem prolis in
actu secundo licite exercendam, sed ad eam in actu
primo retinendam et exercendam circa fidem et indivi-
duam vitae societatem: instantia est evidens in voto
castitatis, qnod fit intra matrimonium.

4. Probatur eadem veritas testimonio s. Augustini.¹)
„Etiam servata pari consensu continentia, inquit s. Doctor‚
posse permanere vocarique conjugium, non permixto cor-
poris sexu, sed custodito mentis affectu.“ Possunt ergo
conjuges matrimonio jam contracto votum virginitatis
emittere, quin matrimonii essentia eo pereat. Plurima
nobis extant exempla sanctorum conjugum, qui mutuo
consensu virginitatis voto sese obstrinxerunt, uti infra
videbimus Sed si matrimonio jam contracto tale uotum
emitti potest sine matrimonii detrimento, tuuc etiam ante
matrimonium contrahendum nupturientibus virginitatem
perpetuam vovere licet, quin matrimonii essentia eo de-
struatur. Eadem euim est essentia rei in fieri et in
facto esse; si tale votum non repugnat matrimonio in
facto esse, tunc idem dicendum erit de matrimonio in fieri.

Ad speciosissimum illud beatissimae Virginis et s. Jo-
seph conjugium melius illustrandum sine dubio non abs
re erit, ex numero permagno eorum conjugum, qui specta-
tissimum Mariae et J oseph exemplum imitantes in conjugio
perpetuam servaverunt virginitatem, aliquos saltem pro-
ponere.

Sed prius audiamus, quomodo ss. Patres et Doctores
Ecclesiae hac de re cogitaverint. D. Augustinus im-
primis omni, qua par est‚· modo in epistolis suis hoc
virginitatis etiam conjugalis votum laudat elevatque.

5——

¹) Lib, 11, de consens. Evang. cp. 1 n. 2.

 

