630

tum professi sunt, gloriosissimam Virginem fuisse paren-
tum reparatricem, posterorum vivificatricem, a saeculo
electam, ab Altissimo sibi praeparatam, a Deo, quando
ad serpentem ait, inimicitias ponam inter te et mulierem,
praedictam, quae procul dubio venenatum ejusdem ser·
pentis caput contrivit3 ac propterea affirmarunt, eamdem
beatissimam Virginem fuisse per gratiam ab omni peccati
labe integram ac liberam ab omni contagione et corporis
et animae et intellectus, ac semper cum Deo conversatam
et sempiterno foedere cum Illo conjunctam, nunquam
fuisse in tenebris, sed semper in luce etidcirco idoneum
plane extitisse Christo habitaculum non pro habitu cor-
poris, sed pro gratia originali.

Accedunt nobilissima effata, quibus de Virginis Con-
ceptione loquentes testati sunt, naturam gratiae cessisse
ac stetisse tremulam pergere non sustinentem nam fu-
turum erat, ut Dei Genitrix Virgo non antea ex Anna
conciperetur, quam gratia fructum ederet: concipi si-
quidem primogenitam oportebat, ex qua concipiendus
esset omnis creaturae primogenitus. Testati sunt carnem
Virginis ex Adam sumptam maculas Adae non admisisse,
ac propterea beatissimam Virginem tabernaculum esse
ab ipso Deo creatum, Spiritu Sancto formatum et pur-
pureae revera operae, quod novus ille Beseleel auro
intextum variumque effinxit, eandemque esse meritoque
celebrari ut illam, quae proprium Dei opus primum
extiterit, ignitis maligni telis latuerit et pulcra natura
ac labis prorsus omnis nescia tamquam aurora unde·
quaque rutilans in mnndum prodiverit in sua Conceptione
Immaculata. Non enim decebat, ut illud vas electionis
communibus lacesseretur injuriis, quoniam plurimum a
ceteris differens, natura communicavit non culpa, immo
prorsus decebat, ut sicut Unigenitus in coelis Patrem
habuit, quem Seraphim ter sanctum extollunt, ita· matrem
haberet in terris, quae nitore sanctitatis nunquam ca·
ruerit. Atque haec quidem doctrina adeo majorum

 

